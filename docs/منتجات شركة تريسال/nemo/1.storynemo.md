نيمو كان اول مشروع لنا عملياً, كان عبارة عن طلب من احد اهم محلات الحلويات الشرقية في نابلس, الفكرة كانت عنده انها منيو الكترونية, يقدر الزبون لما يجلس على الطاولة يعمل سكان للرمز ال QR ويعمل طلب, المحل كان بده يطلقها مع الافتتاح تبعه كونة كان من افخم المحلات الي بالبلد من ناحية تصميم, وفعلا نفذنا المنيو بطريقة جميلا ولكن كان الموضوع صعب, بسبب وجود طابعة ولانه اول مشروع لنا, كان في عدد جيد من المشاكل, فلما قررنا نبيعه للناس التانية, اختصرناه لفكرة منيو وفقط, بدون طلب, واخترنا اسم عشوائي بدون تفكير, عشان نعمل الوبسايت والشعار كان عبارة عن خط انجليزي جميل, فما عنا مشكلة نغير الاسم, بعد فشل بيع المنيو عمليا ورفض الناس لاله خفضنا السعر وبرضو مش كتير مشيت الامور لحد ما حسنا من البرمجيات منيح حتى نقدر انخفض السعر, وشفنا بالصدفة فكرة بسيطة من ناحية تطبيق وما بتضيف حمل على النظام فبنقدر نعملها بدون ما نرفع السعر, وهي انه الزبون يجمع الطلب وبعدها يبعته برسالة على وتساب وفعلا عملناها وجربناها عند خالي واعطت نتيجة ممتازة, بعدها الي صار انه اخدت دورة المبيعات وصرت فاهم اكثر كيف ابين للناس نقاط الخسارة فعملنا الفيديو الاهم:

 https://www.instagram.com/reel/DChUrH8ATZh/
 
https://www.instagram.com/reel/DChsi6JhHkQ/

بعد نشر هدول الفيديوهات وعمل اعلان ممول واحد منهم جاب عدد كبيبر جدا من التسجيلات على الفورم , وتواصلنا معهم وبلشنا نبيع, ومن الضغط الي صار وقفنا الاعلان واشتغلنا على التحسين والتطوير لانه ضفنا نسخة جديدة الطلب بوصل فيها على طابعة المطعم تلقائياً واخدنا الوقت لليوم ما رجعنا شغلنا الاعلان